# Al die blikjes energy.. (6pt)
Als coach bij de Bit Academy probeert Lotte up-to-date te blijven met technologie. Daarom besluit ze een dag te volgen met `n` workshops om weer helemaal bij te zijn voor de komende tijd. Omdat ze de hele nacht uit is geweest, kan ze alleen alert blijven tijdens een workshop als ze een blikje energy drink consumeert. Tijdens elke workshop moet ze precies één blikje energy drink kunnen drinken om alert te blijven.

Sommige workshopruimtes hebben automaten met energy drinks, dus Lotte kan er altijd voor zorgen dat ze daar een blikje kan krijgen. Bovendien kan Lotte, wanneer ze een workshopruimte verlaat, hooguit twee blikjes energy meenemen naar de volgende workshops (één in elke hand). Let op dat ze nooit meer dan twee blikjes tegelijk kan meenemen.

Schrijf een programma dat het maximale aantal workshops berekent waarin Lotte alert blijft.

## Input
De invoer bestaat uit:
- Eén regel met geheel getal `n`, het aantal workshops die Lotte volgt.
- Eén regel met string `w`, waar `w[i]` 1 is als er een automaat in de *i*-de workshopruimte is, anders is het 0.

## Output
Geef het maximale aantal workshops waarin Lotte alert is.

|Input|Output|
|-----|------|
|10<br>0100010100|8|
|8<br>10101010|8|